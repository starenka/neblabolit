My jsme se radili, jestli přijdeme na tiskovou konferenci s rouškou, nebo bez. My určitě samozřejmě jsme dnes vyzvali všechny, aby do té doby, než přijdou roušky, které jsme objednali, a udělali jsme také usnesení vlády, aby zatím nějakým způsobem vypomohli. K tomu se ještě dostanu.
Já bych nejdříve chtěl poděkovat všem našim občanů za trpělivost, za to, že společně bojujeme proti koronaviru, že se snažíme ho porazit. Všem těm, kteří šli do práce, všem našim zdravotníkům, řidičům, zaměstnancům, zkrátka všem, kteří i dodržují karanténu, kteří jsou odpovědní, ukáznění a kteří zachovávají klid. My skutečně od rána do večera řešíme tu situaci.
Dnes ráno vyletělo letadlo, naše vojenské letadlo, směr Novosibirsk, směr Čína. Dnes ráno v osm jsem jednal s velvyslancem Čínské lidové republiky v České republice Čang Ťien-minem. A skutečně jsem ocenil efektivní práci Číny v prevenci a kontrole epidemie COVID-19. Protože Čína to zkrátka zvládla. Zvládla to a má obrovské zkušenosti a my jsme s nimi v kontaktu a úzce s nimi spolupracujeme. Nejen s Čínou, ale i s Koreou, ale ta Čína je samozřejmě prioritní, protože dnes tím, že došlo de facto k ukončení epidemie nebo končí ta epidemie, tak Čína je znovu největším výrobcem zdravotního materiálu v případě epidemií. Celý svět tam chodí nakupovat.
Já jsem ocenil, že pan velvyslanec mě následně ve 12 hodin informoval, že jsme dostali povolení protože to naše letadlo, protože my jsme to povolení neměli, protože tam zkrátka celá planeta nakupuje a je to velice složité. V tomhle směru jsem s ním jednal 45 minut a myslím si, že to bylo velice efektivní pro spolupráci v boji proti koronaviru, protože se máme skutečně co v Číně učit.
Následně jsme měli jednání – a pro mě je to absolutně priorita – že chceme zřídit dvě speciální nemocnice pro případy COVID-19. Absolutní priorita. Mají to být nemocnice Na Homolce a sv. Anna. Myslím si, že to musíme udělat urgentně. To znamená, že tyhle dvě nemocnice by mohly mít kapacitu až tři sta lůžek.
A samozřejmě potřebujeme mít ventilátory, protože když dnes již vidíme ta úmrtí v Itálii nebo v Evropě, tak tam je přímý vztah v disponibilitě ventilace a onemocnění. Proto jsem také dnes s firmou Cheirón, kde máme objednaných sto padesát ventilátorů. A firma to objednala v Číně. Ubezpečili mě tedy, že zkrátka ty ventilátory dodají. Takže to je absolutní priorita. Absolutní priorita, abychom připravili hlavně naše nemocnice, pokud by došlo k velké epidemii a zkrátka k tomu, že bychom měli hospitalizovaný větší počet pacientů.
My samozřejmě – a pan ministr o tom určitě bude mluvit, že je potřeba, aby se nemocnicím odlehčilo, aby se odložily zdravotní výkony, které nejsou akutní. Pan ministr to určitě udělal. Je potřeba se specializovat na případy koronaviru. Bohužel to nejhorší je, co se stalo v Itálii, že ta epidemie přišla do nemocnic. Tomu my chceme určitě maximálně zabránit.
To letadlo, které jako první letí do Číny, naloží sto padesát tisíc rychlotesterů, protože samozřejmě dnes je pro nás nejdůležitější, abychom realizovali rychlé odběry, abychom měli skutečně update, aby lidé nečekali na odběry, aby byl identifikován rozdíl mezi těmi, kteří to skutečně potřebují a jsou nemocní, a těmi, kteří to dělají preventivně.
Připravujeme de facto sedm letadel, které by měly odletět v úterý a ve středu do Číny. Jednak je tam ten dar od skupiny PPF – 1,7 milionu respirátorů a testerů, a potom jsou tam dodávky 5 milionů roušek a 1,1 milionu respirátorů, takže samozřejmě i na tato letadla je potřeba mít povolení. A to je dnes absolutní priorita.
Děláme samozřejmě maximum, abychom zabezpečili ten zdravotní materiál, a identifikovali jsme, že je velký zájem o materiál pro výrobu látkových roušek. Měli jsme na call centru tisíce telefonátů. Proto vláda dnes rozhodla a nařídila, že ten zákaz maloobchodního prodeje a prodeje služeb se nevztahuje na prodej textilního materiálu a textilní galanterie, a také na servis výpočetní a telekomunikační techniky, audio a video přijímačů, spotřební elektroniky, přístrojů a dalších výrobků pro domácnosti.
Dále máme největší starost o naše seniory, tak vláda doporučuje osobám starším 70 let nevycházet po dobu trvání nouzového stavu mimo svá obydlí s výjimkou návštěvy zdravotnického zařízení za účelem zajištění neodkladné zdravotní péče. A také jsme požádali starosty obcí zajistit osobám, našim seniorům, pomoc při zvládání základních životních potřeb včetně nákupu potravin a léků.
Dále vláda přijala usnesení, kde nařizujeme osobám, de facto v rámci domovů seniorů, zákaz vycházet mimo objekt nebo mimo areál. A také jsme nařídili poskytovatelům sociálních služeb, aby byli od 18. března 2020 po trvání nouzového stavu, aby byla pozastavena činnost služeb, jako jsou centra denních služeb, týdenní stacionáře, nízkoprahová zařízení pro děti a mládež.
Dále jsme řešili otázku ubytování. Vláda nařídila zákaz prodeje ubytovacích služeb. Vlastně je to ten systém AirBnB. A z toho zákazu prodeje ubytovacích služeb jsme udělali výjimku na prodej a poskytnutí ubytovacích služeb cizincům do doby opuštění území České republiky a cizincům s pracovním povolením na území České republiky. Na cizince takto pobývajícího na území České republiky se vztahují stejná omezení pohybu a další krizová opatření jako na občany České republiky.
Dále vláda schválila tak zvanou Záruku COVID. To je navýšení, souhlasí s navýšením kapitoly Ministerstva průmyslu a obchodu, o tom bude mluvit pan místopředseda, o jednu miliardu korun na realizaci podpory podnikatelů a živnostníků.
Odsouhlasili jsme na základě žádosti ministra vnitra otevření nového přechodu Rumburk.
Takže dnes ty priority samozřejmě pro nás jsou: Mít robustní zdravotní systém připraven na další navýšení počtu nákaz, protože je jasné, že to bude stále stoupat. My s tím počítáme, my to vyhodnocujeme a samozřejmě reagujeme podle toho vývoje.
Z hlediska vlády jako takové budu mluvit jen o dvou věcech, a to je ošetřovné – nám je jasné, že ta lhůta končí ve čtvrtek, takže je jasné, že my chceme pomoci zaměstnancům s ošetřovným a taky živnostníkům. Vláda tento bod přerušila do zítřejšího rána. Budeme pokračovat jako vláda v deset hodin. A to jenom z toho důvodu, že v rámci vlády je jeden návrh formou zákona a druhý návrh je formou nařízení vlády a jinou technikou dodání peněz.
Také jsme dlouho diskutovali o pomoci pro firmy, o pomoci pro živnostníky. Určitě bude mluvit dlouho pan místopředseda Havlíček. Co se týká pomoci firem, my zítra ráno máme předsednictví tripartity.
Mimochodem tedy vláda dnes zasedla jako video vláda, takže jsme nebyli spolu. Byli jsme propojeni přes speciální kamerový systém a my v tom budeme pokračovat. Je důležité, abychom nejdřív vyřešili to ošetřovné, vyřešili okamžitou pomoc živnostníkům a dobře promysleli, v jakém rozsahu – a samozřejmě ty dopady můžou být obrovské – pomůžeme našim firmám.
My teď nevíme, jak se to bude vyvíjet, protože ta situace v Evropě se vyvíjí velice dynamicky. Můžete sledovat, že vlastně jednotlivé státy následující naše kroky, nebo dnes Evropská unie.
Zítra večer v 17 hodin je znovu videokonference všech premiérů a prezidentů, abychom si vyměnili nějaké zkušenosti, protože Evropa nepostupuje jednotně. Nicméně určitě budeme chtít, aby nám Evropská unie umožnila větší flexibilitu při čerpání evropských peněz, aby pomohla leteckým společnostem.
Já jsem dneska jednal s ČSA a s Travel Servicem. Všechny společnosti na světě mají obrovské ekonomické problémy, protože samozřejmě nelítají. Pro nás ČSA a Travel Service mají obrovský význam, protože jednak včera večer díky nim se nám vrátilo asi sto patnáct našich občanů z Egypta v karanténě a těch dalších šest nebo sedm letadel je z Travel Service a ČSA.
To znamená, že my chceme tak, jak jednotlivé členské státy pomáhají svým leteckým společnostem, tak žádat od Evropské unie nějakou půjčku pro tyto společnosti, protože vlastně stát nemá v majetku žádnou leteckou společnost. A je to klíčové.
Paní Dostálová bude mít jednání, teda bude mít video kontakt s komisařem Hahnem ohledně flexibility ve fondech.
Já se samozřejmě připravuji na to jednání s premiéry, abychom řekli jasně, že Evropa by měla teď zapomenout na Green Deal a měla by se soustředit skutečně na koronavir. Dnes je Evropa největší centrum epidemie koronaviru na světě. Bohužel. Taková je situace. Když vidíte vývoj u jiných států, je skutečně dramatický – Itálie, Španělsko a další. Maximálně se připravujeme na to, abychom to zvládli. A já znovu děkuji všem za trpělivost a jsem přesvědčen, že společně to zvládneme.
My jsme včera celý den vyhodnocovali situaci se šířením koronaviru nejen v Evropě, ale i ve světě. Ta situace je samozřejmě velice dynamická a my jsme dospěli k závěru, že musíme rozhodnout rychle. A to hlavní rozhodnutí, které jsme udělali, jsme udělali proto, aby se nám zkrátka lidi nenastěhovali do obchodních center. Tomu jsme chtěli zabránit, aby dnes lidi šli do obchodních center. To je hlavní důvod.
To znamená, že to usnesení vlády, které píšou vždycky úředníci, není až tak srozumitelné, tak já to řeknu podle sebe. Chodím do Obchodního centra Chodov. To znamená, že všechny obchody jsou zavřené. Otevřené jsou jenom potraviny, lékárna a drogerie. Když vezmu Hypernovu v Čestlicích, otevřená zůstává jenom Hypernova a všechno, co je mimo Hypernovu, je zavřeno.
Takže to je ten hlavní důvod, protože my musíme udělat všechno proto, abychom zabránili šíření koronaviru. V této chvíli i za poslední dny jednotlivé evropské státy postupují nekoordinovaně. Zkrátka my jsme ani nečekali, že nám Brusel něco poradí. Samozřejmě každý k tomu má jiný přístup. Některé státy už přestaly testovat všechny občany a testuji lidi jenom nad 65 let. Například Švédsko a Švýcarsko údajně. Ale my samozřejmě chceme testovat všechny, a proto pokračujeme v tom testování. Chceme rozšířit místa odběrů. Je to důležité.
Co se týká toho dalšího opatření, usnesení vlády, kde zakazujeme přítomnost veřejnosti v provozovnách stravovacích služeb a tak dále. Pokud to můžu říct zase nějak jednoduše, když vezmu fastfoody, McDonald, KFC a další, tak mají svůj provoz a všechno dělají výdejovým okénkem.
Co se týká hotelů, tak samozřejmě tam říkáme, že by neměli lidé sedět v restauracích, ty jsme de facto zavřeli, ale může být room servis. A zkrátka si to jídlo vezmu s sebou. Takže my jsme skutečně s panem vícepremiérem o tom mluvili včera dlouho, než jsme se rozhodli svolat mimořádné zasedání vlády. Ta zasedla o půlnoci. Zasedání skončilo o půl třetí ráno a vydali jsme toto rozhodnutí, protože jsme přesvědčení o tom, že je to potřeba a že zkrátka musíme zabránit šíření viru.
Já jsem byl v kontaktu samozřejmě s polským premiérem, se slovenským premiérem. Oni postupují obdobně. Je tam možná nějaký časový skluz pár dní, ale myslím si, že přijímáme de facto stejná opatření.
Co se týká bank, pobočky banky se nemění. Pan místopředseda vlády Havlíček vás bude informovat o tom, jak zavádíme další call centra. Takže my máme teď víkend. Samozřejmě plno lidí nám volá, my odpovídáme i přímo tady, ale berte to tak, že my nemůžeme samozřejmě předpokládat veškeré situace, a ten víkend využijeme pro to, abychom ještě vypilovali ta opatření a eventuálně mohli v pondělí udělat nějaké změny, protože samozřejmě, jak už jsem avizoval, vláda zasedne kdykoliv. A včera zkrátka jsme zasedli o půlnoci.
Takže my jsme také požádali mobilní operátory, aby poslali SMS všem občanům. Včera jsme taky mluvili s televizemi, aby z hlediska těch programů a z hlediska toho, že vlastně žáci zůstali doma, a právě tam bylo to riziko, že se budou shromažďovat v těch obchodních centrech, tak určitě budeme rádi, pokud to lidi pochopí.
My jsme skutečně přesvědčení o tom, že to zvládneme. A my to zvládneme, když budeme všichni táhnout za jeden provaz a budeme k sobě ohleduplní a budeme ohleduplní k druhým a budeme solidární. Takže apeluji na všechny, abychom se skutečně chovali tak, abychom byli tolerantní, solidární.
Máme skvěle zdravotnictví, skvělé doktory. My děláme samozřejmě maximum pro to, abychom zabezpečili zdravotnické pomůcky. Včera večer armáda rozvezla asi 50 000 respirátorů. Rozšiřujeme odběrová místa, takže děláme všechno on-line. Samozřejmě ty požadavky jsou obrovské, ale jsem o tom přesvědčen, že tu situaci musíme zvládnout.
Takže jsme udělali v této chvíli maximum, co jsme si mysleli, že je potřeba udělat, ale samozřejmě uvidíme podle situace a znovu se sejdeme a můžeme samozřejmě ještě přidat další opatření.
Určitě nebudeme dělat opatření, jako dělá Rakousko, že uzavřeme nějaké oblasti. Já už jsem opakovaně řekl, že pokud bychom vyhodnotily situaci tímto způsobem, tak bychom samozřejmě zavedli karanténu na celou Českou republiku. Důležité je, aby zkrátka ekonomika vyráběla, aby lidi chodili do práce a potom nejlépe domů.
Znovu opakuji, a včera jsem navštívil všechna velká distribuční centra potravin, že potravin je dost. Prosím vás, nenakupujte potravin víc, než potřebujete. Vždycky bude dost potravin. My jsme vyhověli řetězcům a včera jsme zrušili zákaz kamionů v neděli. Takže včera, když jela například paní Schillerová z Brna na vládu, tak všude byly samé kamiony. Takže já si myslím, že operativně reagujeme, a určitě budeme vyhodnocovat, jaké budou reakce, a pokud bude potřeba, tak samozřejmě zase zasedneme a přijmeme opatření, abychom skutečně zabránili tomu, co se stalo v Itálii a co se děje v jiných státech Evropské unie a světa.
V žádném případě nebudeme omezovat. V žádném případě. My jasně říkáme, že potřebujeme, aby lidi chodili do práce. Pokud budou přes víkend radši doma, tak to bude fajn, ale musí chodit do práce. Samozřejmě plno je lidí, kteří jsou zaměstnáni i přes víkend. Takže v žádném případě neuvažujeme, ani jsme nauvažovali, a podle mého názoru to nemůže nastat. Samozřejmě můžeme v nějaké situaci trošku to regulovat, ale určitě nikdy nerozhodneme, abychom zastavili městskou hromadnou a vnitrostátní dopravu.
Ne, nemáme v plánu, skutečně nemůžeme čekat na Evropu. Ta videokonference nějak proběhla, já to ani nechci komentovat. My víme, co děláme.
Bary jsou jednoznačně zavřené. Restaurace jenom take away. To znamená, že nikdo nemůže jít dovnitř, pokud ta restaurace si ve dveřích u vchodu udělá pult a tam bude prodávat něco, to je tady jasně řečeno.
My samozřejmě máme nějaké matematické modely, které analyzujeme a porovnáváme je s tím stavem večer, a na základě těchto čísel jsme se rozhodli společně tady s panem místopředsedou a dalšími kolegy a taky i na základě konzultací s polským premiérem a slovenským premiérem, se kterými jsme mluvili. My si vyměňujeme informace, některé členské státy se ptají, jestli jsme úplně koordinovaní. No nejsme. Ale selským rozumem docházíme k tomu, že musíme udělat ta opatření. Protože když se podíváme na čísla Itálie nebo Španělska nebo Německa a Francie, tak je jasné, že ten vir nemají pod kontrolou, nemůžou mít pod kontrolo.
My máme problém hlavně s lidmi, kteří přišli z Itálie. Poláci mají problém s lidmi, kteří přišli z Německa. Takže my jsme operativně reagovali, protože jsme přesně věděli, že pokud necháme obchodní centra otevřená, tak tam přijde strašně moc lidí.
Původně jsme uvažovali, že uděláme vládu v osm, potom jsme říkali: Ne v šest, musíme to oznámit. Takže tady probíhá komunikace, pan místopředseda vlády byl na svém krizovém štábu na Ministerstvu vnitra, já jsem byl na krizovém štábu Ministerstva zdravotnictví. Takže tak jsme se rozhodli večer a vláda zasedla a rozhodla a myslím, že jsme rozhodli dobře.
Ursulu von der Leyen jsem komentoval. My jsme měli videokonferenci, všichni premiéři a prezidenti Evropy. Jediné, co nám řekla Evropa, je, že máme poslat nějaké, že to budou koordinovat, ty zdravotní pomůcky. Tak ten dopis jsem hned napsal.
Ale to přece není o penězích dnes! Pokud Evropská centrální banka – my nepotřebujeme peníze! A jednoduše, ten vir neodstraníme penězi. Ano, Itálie má ekonomické problémy, tak tam to řeší. Ale my potřebujeme zabránit tomu šíření a na to potřebujeme dělat tato opatření. Takže já tuhle kritiku odmítám. A myslím, že se všichni inspirují podle toho.
My jsme byli první, kdo jsme zastavili lety. První jsme dali naše lidi z Itálie do karantény. První jsme začali kontrolovat. Ano, ostatní taky postupují. Teď už jsme ve fázi, kdy zkrátka každá ta země dělá opatření, a de facto nějaká kritika není na místě.
Mám tu dotaz, jestli funguje Rohlík a Košík. Fungují. Mohou fungovat. Samozřejmě, pokud je někdo v karanténě, tak by to měl doručovatelům říct a nechat to před dveřmi a jít pryč, aby tam nedošlo k tomu styku. Takže ano, tyhle firmy fungují.
Včera jsme byli v Tescu. Tam připravují balíček pro důchodce, pro seniory, balíček trvanlivých potravin. Tesco to bude také dodávat, přemýšlíme o tom, že oni zapojí skauty, Červený kříž. Ano, budeme muset hlavně pomáhat starším lidem a samozřejmě řešíme domovy seniorů, takže řešíme všechno najednou.
Prosím vás, určitě ne, první oběť určitě není spouštěč. Spouštěč je ten přenos mezi občany a my máme dva nekontrolované přenosy a to je ten taxikář a ta sestřička z Frýdku-Místku. Takže my to budeme vyhodnocovat a zkrátka já nechci říct, že, protože tady byly spekulace, že dáme do karantény Prahu. Rakousko dalo do karantény nějaké oblasti. My se shodujeme na tom, že nedáme do karantény nějakou oblast. Pokud budeme mít pocit, že je potřeba vyhlásit karanténu, tak ji vyhlásíme pro celou Českou republiku. Takže já jen, aby to bylo jasné.
Co se týká prostředků, tam je to dneska jako na burze. Je potřeba rychle reagovat. Pan ministr Vojtěch dostal dalších 500 milionů, měl 53 milionů, takže jeho tým na tom pracuje. Ty další respirátory přijdou příští týden
Samozřejmě, bylo tam vícero objednávek, které byly potvrzeny a následně byly i zrušeny. Je to složité, ale jsou tam jasné termíny dodávek na roušky a testery. Snad to letadlo vyletí buď v pondělí, nebo v úterý, co jsme objednali těch 100 tisíc testerů. Takže my budeme operativně reagovat.
Tady mi někdo píše: „Pane premiére, pokud necháme zavřené prodejny se stavebním materiálem, tak máme v pondělí mnoho živnostníků bez práce. Dnes nikdo nedrží moc materiálu na skladě. Díky za zamyšlení.“ No tak se zamyslíme. Budeme reagovat on-line. Ráno volala paní ze Znojma, má nějakou prodejnu. Jakou máte? Je to drogerie? Je. Máte otevřeno.
Takže budeme tady, call centrum, píšou všichni, někdo se říká, proč nejsou ještě SMS? Pane místopředsedo, operátoři – kdy pošlou SMS?
Já nezapomenu, pane redaktore. Je třeba, abyste si skutečně ověřovali informace. Pokud mi říkáte, že lékaři mají nějaký problém, tak mi definujte, kteří lékaři? Včera jsem řešil jeden server. Totálně vylhaný titulek, který zpochybňoval to, že jsem se jasně domluvil s ředitelem Ústřední vojenské nemocnice, že tam postaví v pět ráno stan a že tam začnou odběry. A začaly ty odběry. S panem Zavoralem. A já tam dnes teď půjdu se podívat.
A samozřejmě nějaký server napsal, že tam nějaký Petr P. přišel a že ho odmítli testovat. Přitom tam byla nějaká skupina lidí ze státní instituce. A nakonec se ukázalo, že to není pravda.
Stejně tak není pravda, když někdo říká, že Thomayerova nemocnice netestovala. Testovala na klinice K. A mají 45 štětek. Vy dobře víte, že já mám dobrou paměť na čísla. Takže já to vím podle jednotlivých nemocnic. A my potřebujeme vybavit nemocnice, kde je infekce. To znamená infekční oddělení. A pan Ludvík má v rezervě 20 tisíc respirátorů PPR2.
Takže já jsem včera obtelefonoval všechny nemocnice v Praze, protože v Praze máme ze 150 pozitivních nálezů 58. Nasazujeme druhou sanitku v pondělí, protože jsme samozřejmě původně říkali, že budeme chodit na ty odběry, ale ta sanitka udělá za den jenom 25 odběrů. Takže potřebujeme nasadit druhou sanitku v pondělí.
A potom hygienici, a prosím vás, my se hlavně řídíme podle toho, co říkají hygienici. A pan náměstek Prymula, který jel do Hradce Králové si vyměnit prádlo a nemohl by přijít na naší tiskovou konferenci. A pan Vojtěch, myslím, že na něj je největší tlak, tak já ho tady s dovolením zastupuji, protože včera jsem byl na krizovém štábu Ministerstva zdravotnictví. Takže prosím vás, mějte trošku pochopení.
A z hlediska toho testování, hygienici řekli, že pokud někdo není skutečně nemocen a chce si udělat odběr, tak může dojet na to místo, to znamená, teď to je ÚVN, Bulovka, také se tam půjdu podívat, měli by mít kontejner od hasičů, Thomayerka připravuje rozšíření testování, Motol má kapacitu 100 testů denně, protože pan ředitel potřebuje 100 testů pro své zaměstnance, protože je to největší nemocnice v zemi.
Tak mi věřte, že se tomu věnujeme on-line, díváme se na to. Já chápu, že všichni chtějí všechno, ale není pravda, že by naši zdravotníci neměli respirátory. Tak mi řekněte kde a já jim to dneska osobně dovezu. Řekněte mi přesně kde a zařídíme to, protože my jsme včera rozvezli respirátory pro záchranku a pro nemocnice, kde jsou infekční kliniky a oddělení. A těch nemocnic je 14. Je to kombinace fakultních a krajských nemocnic.
Nejsem. Nejsem, pane redaktore. Určitě nejsem. Vy žijete v nějakých drbech a pověstech. Nejsem. Pro mě je největší odborník pan náměstek Prymula. S ním jsem on-line. Stále. Máme novou pověřenou hygieničku, paní Rážovou. S tou taky stále. Já jsem seděl v krizovém štábu ministra zdravotnictví. Tam byli všichni. Náměstek, náměstek, jak se jmenuje ten, co dělá dodávky, Vrůbel tam byl. Byl tam ředitel Státního zdravotního ústavu Březovský! To je odborník. Byla tam hlavní hygienička Prahy, paní, jak se jmenuje, teď mi to vypadlo. Takže tam byli. Byla tam i krajská hygienička z Ústí.
Takže prosím vás, nepodsouvejte mi nějaké věci. Já nic nerozhoduju. My exekuujeme to, co říkají experti, kteří tomu skutečně rozumí. A pan Prymula před dvěma týdny říkal, že je to pandemie. To, že se Světová zdravotnická organizace teď probudila a říká, že je to pandemie, tak to mi pan Prymula říkal už dávno předtím.
Protože když se podívám na on-line na koronavir, tak je jasné, že Írán má 11 364 nakažených a 514 mrtvých. A Itálie má 17 660 nakažených a 1 260 mrtvých. Takže dva kontinenty, je to pandemie. Tak to, že se probudili na Světové zdravotnické organizaci, je fajn. Ale věřte mi, že my veškerá rozhodnutí – na vládě jsou lidi, kteří skutečně tomu rozumí. Dokonce jsem pomáhal panu Prymulovi, aby dva epidemiology z armády přesunuli do hygienických stanic.
Takže prosím vás, já nejsem individualista. Já si skutečně dám říct a učím se a rozhodujeme společně. My dva jsme se včera rozhodli o tom, že kdy svoláme tu vládu.
Pane redaktore, vy tady pořád hodnotíte, co děláme a neděláme. Já myslím, že my jsme byli kritizování v Bruselu, že co děláme. Protože jsme byli právě první, kteří jsme to dělali. Tak nevím, z čeho vycházíte. Musíte jít na nové stránky Ministerstva zdravotnictví.
Včera bylo setkání, oslovili nás ajťáci včetně pana Štěpánka z hackatonu, u nás seděli. Vlastně seděli ve čtvrtek u nás. Propojil jsem je s novou krajskou hygieničkou, seděli spolu ohledně aplikací, ohledně informací, ohledně zřízení nějakých informačních bodů. Takže to děláme a já vůbec nechápu tu vaši debatu, z čeho vycházíte. Já nechci jako, my se známe dlouho, takže já nemám na to potřebu vůbec reagovat.
Já bych chtěl jenom zopakovat, že pokud jsme řekli, že budeme něco pilovat, tak znovu opakuji, že platí všechna opatření ode dneška ráno od 6 hodin. To znamená, že se budeme zamýšlet nad tím, že nám někdo napsal, že stavebniny a že živnostnici by mohli mít problém. Takže to budeme řešit, ale zkrátka ta opatření platí tak, jak jsme je rozhodli, a tak, jak je realizujeme.
A co se týče těch zdravotnických pomůcek nebo prostředků. Tak samozřejmě, ano, píšou mi hejtmani o záchrance atd. Tak se to řeší. Pan Prymula přijede, znovu bude sedět štáb na Ministerstvu zdravotnictví. Takže já nechápu, v čem je problém. My jsme jasně rozhodli na základě doporučení odborníků, skutečně lidí, kteří tomu rozumí, oni tam s námi sedí, a nikdo z nás tady nerozhoduje bez odborníků. To znovu opakuji.
        
Ještě prosím vás k tomu testování. Tady mám SMS ze včerejška od pana Prymuly, kterou jsem adresoval Českém rozhlasu. Měli stejný dotaz. My jsme včera vyšetřili v Praze 700 vzorků. 700! A tady ještě dotaz na tu sanitku: Ano, sanitka denně jezdí. Dnes i zítra. A v pondělí nasadíme další sanitku.
Tady pan Prymula říká, že do deseti dnů zvýšíme kapacitu ve spolupráci s Karlovou univerzitou až na 4 000 vzorků denně. Takže to řešíme on-line. Takže znovu opakuji: Nespíme, víme, co děláme. Je pravda, že dnes nakoupit roušky nebo respirátory ve světě je problém, že jsme měli nějaké smlouvy, které zkrátka nedopadly, ale máme náhradní dodávky a další respirátory přijdou příští týden podle informací Ministerstva zdravotnictví.
Jo, ještě ty linky. Prosím vás, ano, my jsme ty linky řešili tak, že tam mělo dojít k rozdělení. Když někdo žádá jenom informaci, že se to mělo deviovat na pojišťovny, aby to řešily za hygienu. A co se týká těch pacientů, tak tam s těmi IT firmami řešíme aplikaci, kdy by vlastně ta aplikace nejdřív absolvovala sama ten rozhovor, klade otázky. Já jsem to včera slyšel, odpovídá, je to potřeba ještě v rámci hygieny vlastně dořešit, ale to je samozřejmě jedna z priorit taky, aby byla ta komunikace.
Ano, samozřejmě. My jsme rozhodli podle zákona o krizovém stavu o stavu nouze a já jenom předávám informace. Toto řeší samozřejmě Ministerstvo zdravotnictví, které dělalo většinu opatření podle zákona o ochraně zdraví. A samozřejmě pan ministr vnitra rozhoduje podle svých zákonů a de facto to řešíme na vládě a schvaluje to vláda.
Teď ještě jaká byla ta otázka? Schodek. Prosím vás, schodek. Já se omlouvám, ale schodek mě v této chvíli fakt nezajímá. Zajímá mě zdraví našich lidí. Musíme zastavit ten vir, musíme zkrátka udělat maximum pro to, aby naše zdravotnictví zvládlo tuto situaci. Schodek určitě budeme řešit celý rok. Určitě se nás budete ptát. Takže v této chvíli mě to fakt nezajímá.
My budeme mít v pondělí jednání o možnosti, jak pomoci lidem z hlediska ošetřovného, z hlediska zaměstnanců, živnostníků, z hlediska věku dětí a tak dále. Takže na tom měli pracovat týmy paní Maláčové a Schillerové. Takže to budeme taky řešit, protože samozřejmě tam končí to ošetřovné ve čtvrtek. Jsme připraveni, vlastně Sněmovna i opozice, jsme dostali zprávu, že jsou připraveny na stav legislativní nouze, takže jsme schopni o tom rozhodnout v Parlamentu v rámci těchto opatření v rámci koronaviru.
Prosím vás důležitý je čas. To znamená, že my samozřejmě máme nějaké prognózy. Pokud bychom byli izolovaný stát, tak bychom mohli udělat velice jasnou prognózu. První výskyt v Číně byl údajně 31.prosince 2019. A peak byl, pokud si pamatuji, 5. února 2020, takže asi pět týdnů. Ale samozřejmě Čína je jiný režim, to je jiný systém a dá se říct, že jejich nárůst za den je jedenáct a v podstatě i ten počet mrtvých sice stoupá, ale ne dramaticky.
My jsme samozřejmě v Evropě, takže je otázka, kdy bude ten peak v Itálii, kdy bude peak ve Španělsku, v Německu, které k tomu přistupuje velice zvláštně, i když jsem tedy mluvil s bavorským premiérem Söderem, který to tam dělá nejlépe. Pokud vím, u nich se nehraje fotbal, ale v jiných německých regionech se hraje, takže tam to nemají centralizované, a já to nechci ani moc hodnotit.
My musíme vnímat, jaký bude mít ta Evropa vývoj, ten výskyt koronaviru, ale my si myslíme, že jsme udělali maximum pro to, abychom tu situaci zvládli. Ale nejsme samozřejmě úplně izolováni v Evropě. Ale těmito opatřeními máme velkou šanci to zvládnout, o tom jsem přesvěčen, podstatně lépe než některé země, které jsme my označili jako rizikové a ze kterých se vracející Češi dávají povinně do karantény, z těch 15 zemí.    
Prosím vás, já jsem včera mluvil několikrát s panem ředitelem Thomayerovy nemocnice panem Benešem a řekl jsem mu, ať si udělá pořádek se svým mluvčím. Protože pokud jeho mluvčí říká nějakému deníku něco, tak já vás zvu a půjdeme do té Thomayerovy nemocnice a zeptáme se pana ředitele, který mi včera řekl, že začali testovat v pavilonu K, že to dělají, ty respiratory, pokud vím a já si to pamatuju, myslím, že dva tisíce z té várky včera měl dostat a požadavek měl 1 500 respirátorů. Já si to dneska půjdu prověřit.
Protože já mluvím s řediteli, a pokud tam nějaký mluvčí něco říká, tak neříká pravdu. A pan ředitel mluvil o tom, že Thomayerova nemocnice pravděpodobně rozšíří tu kapacitu a že tam vytvoří možná nějaký stan á la Ústřední vojenská nemocnice, kam se také půjdu podívat a prověříme to.
A my jsme se domluvili s panem ministrem vnitra, že pokud bude potřeba vytvořit nějaké izolované stany, tak policie nebo armáda to udělá, nebo hasiči. Mám ty informace od ředitelů, vycházím z toho, co mi říkají ředitelé, dnes využiju ten den na to, abych si to znovu prověřil, a ta dodávka respirátorů včera, to bylo myslím v 8 hodin, ještě generál Opata volal na krizový štáb Ministerstva zdravotnictví a těch dvanáct vozidel odjelo s tou dodávkou respirátorů. Já poskytuji informace, které dostávám od toho systému.
Zdravotní stav teď nevím, můžu vám vytočit šéfku infekčního na Bulovce. Pokud vím, tak jsme včera měli asi 20 pacientů na Bulovce, tak ano, ten zdravotní stav je vážný, ale v této chvíli nejsem schopen mít nějakou informaci.
Včera jsem se informoval, že ta babička v Brně, která se nakazila od vnučky, která byla lyžovat, tak ta si myslím, že ani nebyla na ventilátoru, takže to budeme určitě aktualizovat. A stále samozřejmě pobízím Ministerstvo zdravotnictví, aby všechny tyto informace měli centralizovány, aby byly centralizovány v momentě, když se ráno oznamuje, že je 150 pozitivních, kolik je vzorku v těch devatenácti laboratořích a kolik jich bylo celkově analyzováno. A stejně je to s těmi dalšími z hlediska odběrů, z hlediska koordinace a tak dále.
Takže věřte mi, že je to mimořádná situace, a já bych poprosil o mimořádné pochopení. Nebo o malinké pochopení.       
Dobrý večer, dámy a pánové, my se velice omlouváme za zpoždění, ale skutečně jsme vyhodnotili vývoj situace se šířením koronaviru a přijali jsme na dnešním jednání vlády patnáct usnesení. A tato usnesení mají omezit volný pohyb osob a zabránit šíření epidemie koronaviru na další osoby.
To nejdůležitější je usnesení, kterým vláda s účinností od 16. března 0:00, to znamená za padesát devět minut, do 24. března do 6:00 ráno zakazuje volný pohyb osob na území celé České republiky s výjimkou cest do zaměstnání a k výkonu podnikatelské nebo jiné obdobné činnosti.
Za další zakazuje s výjimkou další jsou nezbytné cesty za rodinou nebo osobami blízkými, s výjimkou cest nezbytných, nutných k obstarávání základních životních potřeb, například nákup potravin, léků a zdravotnických prostředků, hygienického zboží, kosmetiky a jiného drogistického zboží, krmiv a dalších potřeb pro zvířata, včetně potřeb příbuzných a osob blízkých, zajištění péče o děti, zajištění péče o zvířata, využívání nezbytných finančních a poštovních služeb, doplnění pohonných hmot.
Dále s výjimkou cest nezbytně nutných k zajištění potřeb a služeb podle písmene c pro jinou osobu, například dobrovolnictví nebo sousedská výpomoc. Dále s výjimkou cest do zdravotnických zařízení a zařízení sociálních služeb včetně zajištění nezbytného doprovodu příbuzných a osob blízkých a zařízení veterinární péče.
Dále s výjimkou cest za účelem vyřízení neodkladných úředních záležitostí včetně zajištění nezbytného doprovodu příbuzných a osob blízkých.
Dále s výjimkou výkonu povolání nebo činnosti sloužící k zajištění bezpečnosti vnitřního pořádku a řešení krizové situace a ochrany zdraví, poskytování zdravotní nebo sociální péče, včetně dobrovolnické činnosti.
Dále s výjimkou individuální duchovní péče a služby, veřejné hromadné dopravy a další infrastruktury, služeb pro obyvatele včetně zásobování a rozvážkové služby, veterinární péče.
Dále pobytu v přírodě nebo parcích nebo cest zpět do místa svého bydliště a pohřbu.
Vláda nařizuje osobám pobývajícím na území České republiky omezit pohyb na veřejně dostupných místech na dobu nezbytně nutnou a pobývat v místě svého bydliště s výjimkou případů uvedených v bodu y i, písmeno a až i.
Dále omezit kontakty s jinými osobami na nezbytně nutnou míru.
Vláda doporučuje zaměstnavatelům využívat nejvyšší možnou měrou práci na dálku, pokud ji zaměstnanci mohou vykonávat v místě bydliště. Dále podporovat dovolené a placené volno pro zaměstnance a obdobné nástroje uvedené v kolektivní smlouvě. Dále omezit výkon prací, které nejsou významné pro zachování činnosti zaměstnavatele.
Dále zachovávat při kontaktu s ostatními osobami ve veřejných prostorách odstup nejméně dva metry, například při nákupu. Využívat z hygienických důvodů přednostně bezhotovostní platební styk.
Dále osobám zajišťujícím služby podle bodu i písmeno g omezit přímý kontakt se zákazníky. 
Dále provozovatelům veřejných služeb, například obchody, nákupní centra, pošty, aby v prostorách svých provozoven a prostorách využívaných k přístupu do provozoven vytvořili podmínky pro dodržování odstupu mezi osobami alespoň dva metry, zajistili zvýšená hygienická opatření.
To je to opatření, které je nejdůležitější.
Dále vláda ukládá orgánům veřejné moci a správním orgánům, aby v rámci všech svých pracovišť zahájily omezený provoz vyplývající z nouzového stavu. To znamená, že by měly do týdne mít jenom omezený rozsah úředních hodin, a to na pondělí a středu v maximálním rozsahu tři hodiny.
Dále se odkládají senátní volby.
Dále jsme rozhodli o nařízení vlády o povolání vojáků a příslušníků Celní správy k plnění úkolů Policie České republiky. To znamená, že policie bude mít k dispozici čtyři sta celníků a dva tisíce devadesát šest vojáků.
Dále jsme odsouhlasili opatření o dočasném znovuzavedení ochrany vnitřních hranic České republiky, a to od 16. března od půlnoci, to je teď za hodinu, do 4. dubna půlnoci na pozemní hranici se Spolkovou republikou Německo a Rakouskou republikou a vzdušné hranici.
Já nechám asi slovo dalším kolegům. Určitě pan Havlíček bude podrobně informovat, i pan ministr vnitra, o všech těch opatřeních. Za ministra školství jsme rozhodli, že vláda nařizuje s účinností od 17. března 2020 od 6:00 hejtmanům krajů a primátorovi hlavního města Prahy v místech, kde je taková potřeba, určit školu nebo školské zařízení zřízené krajem, obcí nebo dobrovolným svazkem obcí, jehož předmětem činnosti jsou úkoly v oblasti školství, které budou vykonávat nezbytnou péči o děti ve věku od tří do deset let, jejichž zákonní zástupci jsou zaměstnanci bezpečnostních sborů, obecní policie, poskytovatelů zdravotních služeb a orgánů ochrany veřejného zdraví anebo pedagogickými nebo nepedagogickými pracovníky určené školy nebo školského zařízení, a to bez ohledu na to, zda jsou tyto děti dětmi nebo žáky této školy nebo školského zařízení.
Dále vláda nařizuje vykonávat péči o děti podle bodu 1 ve skupinách po nejvýše patnácti dětech.
Dále vláda nařizuje ministru školství, mládeže a tělovýchovy informovat a metodicky vést kraje a hlavní město Prahu v procesu zajišťování vykonávání péče podle bodu 1.
Dále vláda nařizuje hejtmanům krajů a primátorovi hlavního města Prahy informovat Ministerstvo školství, mládeže a tělovýchovy o přijatých opatřeních v tomto směru.
Dále vláda nařizuje obcím s rozšířenou působností a zřizovatelům určených škol a školských zařízení poskytovat veškerou potřebnou součinnost hejtmanům a primátorovi hlavního města Prahy v procesu zajišťování vykonávání péče o děti ve věku od tří do deseti let.
Dále vláda schválila usnesení ohledně daňových opatření. Jsou rozsáhlé. O tom bude mluvit paní ministryně financí.
Dále vláda rozhodla o změně statutu Ústředního krizového štábu, kde krizový štáb bude podle vzoru, jak jsme to četli v médiích a bylo to na Tchaj-wanu, řídit pan profesor Prymula, který je samozřejmě člověk, který zásadním způsobem doporučuje vládě a štábům, jakým způsobem omezit a realizovat opatření s cílem omezení šíření koronaviru. Za mě všechno.
K tomu posílení dopravy. My to analyzujeme, protože my jsme samozřejmě zakázali, aby občané naší země vycestovávali ven. To znamená, že je tady kapacita autobusů a dostáváme nabídky, ale ještě jsme k tomu nepřikročili, ale perspektivně samozřejmě chceme, aby vlastně lidé nebyli stísněni na tom místě, když jezdí do práce. Ale zatím to mapujeme a perspektivně určitě k tomu přikročíme, myslím si.
    
Mě o to požádala šéfka infekčního oddělení Bulovky, jestli by nemohli na těch pacientech, kteří jsou u nich hospitalizováni, a myslím, že jich tam bylo sedm a jednoho měli pustit domů do karantény, jestli by pan profesor Prymula nemohl, protože tam má kontakt u té firmy vlastně, zabezpečit tento lék. A že by to mohli aplikovat na jejich pacientech.
Já jsem oznámil, když jsem telefonoval se všemi nemocnicemi, že Bulovka začne stavět ten nafukovací stan a že začne odebírat vzorky u lidí v 11 hodin. A byl napsán článek, který to celé zpochybnil. Já jsem – vlastně Ústřední vojenská nemocnice, omlouvám se. A já jsem navštívil nemocnici a to, co jsem řekl, řekl pan ředitel, takže já jsem ho požádal, aby to dal na papír.
Já k té karanténě, prosím vás. Karanténa neznamená, že jsou lidé zavřeni doma. Je karanténa v Itálii a tam lidi normálně chodí do práce, takže my karanténu nezavádíme, omezujeme volný pohyb osob a pan Prymula vám určitě odpoví, že ta odběrová místa ještě rozšiřujeme. Středočeský kraj slíbil, že to bude ve čtyřech nemocnicích. Takže v tomhle směru se určitě neuvažuje. Ještě by možná bylo dobré říct, že zefektivníme, aby se mohli občané lépe dovolat na hygienické stanice. Možná byste to mohl říct, pane ministře.
My jsme o tom diskutovali na vládě. Byly na to různé názory, my jsme dneska přes Skype mluvili hlavně s největšími firmami a víceméně ty firmy se ztotožnily s tím, že by to doporučovaly takto zavést. A taky říkaly, že hned zítra ráno budou vysvětlovat svým zaměstnancům, že ten hlavní cíl je, aby chodili do práce. A že my a oni – zaměstnavatelé pro to uděláme maximum, aby chodili do práce, aby se samozřejmě pro ně nic nezměnilo, a nakonec jsme se rozhodli takhle. Byly nějaké návrhy to zavést až od zítra, ale nakonec jsme se rozhodli, jak jsme se rozhodli.
Prosím vás, my jsme mluvili s těmi fabrikami. My jsme mluvili dnes přes skype s největšími firmami. Byl tam zástupce Svazu průmyslu a obchodu, prezident Hospodářské komory, předseda Škody Auto, dalších fabrik a samozřejmě znovu opakujeme, že náš hlavní cíl je, aby lidi chodili do práce normálně jako doposud. A po práci by bylo nejlepší, kdyby šli domů a měli samozřejmě co nejméně kontaktů.
My jsme mluvili i o tom, že u starších lidí bychom, a my potřebujeme hlavně je ochránit, aby nějakým způsobem byli ochráněni. O tom ještě budeme vést debatu zítra na vládě, protože samozřejmě senioři hlavně nad 70 let jsou nejvíc ohrožení. Mluvili jsme o tom, jak by došlo k zásobování. Mluvili jsme o tom, že by to mohla dělat samospráva. Takže tuhle debatu povedeme zítra.
Znovu opakujeme, že nikdo nechce nikoho šikanovat. Tady jde o to, že se dnes v Olomouckém kraji stalo, že šlo do karantény tisíc lidí. My potřebujeme zabránit tomu přenosu. Někdo to může přenášet, je zdravý, ani o tom neví. Ta Američanka se svou přítelkyní už jsou zdravé a v pátek byl kontrolní test, ale stále vylučují ten vir. Někdo může vylučovat ten vir, ani o tom neví. Může nakazit ty ostatní.
Paradoxně máme úplně jiný názor než Švýcarsko nebo Švédsko, že chceme skutečně testovat i lidi do 65 let, nejenom nad, jak to tam mají. Takže veškerou populaci. A přicházejí různé informace, například z Koreje, že ti největší nosiče byli většinou mladší lidi. Takže my jsme dostali plno informací, že lidi, většina občanů jsou určitě zodpovědní a uvědomují si vážnost situace. Ale pravděpodobně ne všichni jsou zodpovědní, a proto zavádíme další opatření omezení kontaktu osob.
Firmy udělají maximum pro to, aby jejich zaměstnanci chodili do práce. Udělají maximum pro to, aby jim umožnily ty podmínky, a my jsme o tom mluvili. Samozřejmě mají od nás velkou podporu.
Já bych ještě doplnil. Pan ministr zdravotnictví, zítra budeme pokračovat ohledně opatření v rezortu zdravotnictví. A tam, jak jsem o tom mluvil s jednotlivými řediteli, předpokládám, že to tak dopadne, že jednotlivé nemocnice zruší plánované neakutní, odložitelné zdravotní výkony. To znamená, aby se uvolnila kapacita na řešení koronaviru, anebo i preventivní očkování proti infekčním onemocněním realizovat v jiných ordinačních hodinách než pro akutně nemocné pacienty.
A určitě potřebujeme hlavně urychleně zorganizovat a zřídit dvě speciální nemocnice pro případy COVID-19, koronaviru. Takže o tom budeme zítra intenzivně jednat. Jedna by měla být nemocnice v Praze a druhá v Brně.
Já bych jenom dodal, že my potřebujeme udržet naše zdravotnictví v kondici, aby mohlo řešit koronavir. To se Itálii nepovedlo, proto došlo k té situaci. Samozřejmě my taky připravujeme dodávku těchto zdravotnických prostředků hlavně pro personál v obchodech a perspektivně i pro řidiče hromadné dopravy.
Dobrý den, dámy a pánové, my jsme dnes začali s tripartitou, kde jsme řešili ošetřovné a pomoc firmám. Ten materiál, který předložila paní ministryně Maláčová, který se skládá z nařízení karantény zaměstnanci, za b) je to ošetřovné a třetí, za c), je to překážka v práci na straně zaměstnavatele, pomoc firmám. My víceméně v tom máme jasno, máme shodu. Takže mohu říct, že je tam koaliční shoda. Ale my potřebujeme dořešit legislativu, dořešit metodiku, proto k této problematice se sejde vláda ve čtvrtek ve 12 hodin.
Nicméně znovu ubezpečuji všechny, že jsme připraveni pomáhat, odškodnit, hlavně jde samozřejmě o zaměstnance. Já bych znovu chtěl poděkovat všem zdravotníkům za jejich obětavou práci. Chtěl bych i hlavně poděkovat i potravinářům, výrobě potravin, protože my jsme dneska řešili ten krizový stav v Olomouckém kraji, zásobování 800 prodejen, pan ministr Toman. Byla o tom velká debata, samozřejmě je tam i potravinářská výroba, důležitá výroba, která vyrábí těstoviny.Takže to všechno proběhlo a k tomuto se vrátíme tím opatřením ve čtvrtek ve 12 hodin.
V rámci toho návrhu MPSV tam máme ještě body d), e), f). To jsou body odškodnění nebo náhrad při překážce v práci z důvodu omezeného odbytu atd. A k tomu zasedne dnes tripartita de facto, stejná jako jsme měli ráno, na Ministerstvu práce a sociálních věcí ve 14 hodin. A domluvili jsme se, až skončí, tak že mě budou informovat, abychom skutečně reagovali.
Je jasné, že i v rámci Evropy koncern Škoda Volkswagen rozhodl o uzavření všech výrob od pátku, takže Škoda Auto nebude vyrábět od pátku. Samozřejmě, my budeme hlavně řešit všechny uzavřené výroby, které byly uzavřeny z titulu rozhodnutí naší vlády, z těch usnesení, nevím kolik jich bylo, snad dvacet. Tak tam je to jasné a tam je to ten bod, co je ta překážka, kdy došlo k uzavření provozu.
Tam jsme se domlouvali o technice, jak to bude probíhat mezi Ministerstvem práce a sociálních věcí, úřady práce vs. CzechInvest. Takže tam jsme nastavili ty mechanismy a ve čtvrtek budeme mít nějaké stanovisko legislativy.
Celkově k té situaci: V tuto chvíli máme počet osob s prokázanou nákazou COVID-19 396. Máme 6 600 provedených testů. Dnes ráno proběhlo jednání, které má taky nějaký vývoj, to znamená jednání mezi Motolem a Homolkou. Tam se domluvili, že bude 90 speciálních lůžek, takže prosím Vás, to byla nějaká informace přes den, že je to něco, co je teď k dispozici. Ne, to jsou skutečně ty nejtěžší případy.
Takové případy máme dnes tři. To jsou ti dva řidiči a jedna paní na Bulovce. Oni všichni jsou na JIP, jsou pod ventilací a bohužel ten stav jednoho z pacientů je vážný. Ti dva další jsou údajně stabilizovaní. My připravujeme, protože jsme se poučili z chyb, které se staly v Itálii, ty specializované nemocnice, to je Motol a Homolka. Jsou debaty v Brně, jak to bude, protože jsou nějaké reakce – takže tohle všechno je v běhu.
Zítra ráno bude vláda v 9 hodin. Je důležité, aby vláda stále zasedala. My si stále všichni telefonujeme, spolupracujeme…
A ještě k té dnešní vládě jsem zapomněl říct, že jsme odsouhlasili nařízení vlády, které zakazuje dodání všech registrovaných léčivých přípravků určených pro trh na území České republiky do členských států Evropské unie a vývoz těchto léčivých přípravků do jiných zemí než členských zemí Evropské unie.
Takže vysvětlím: Jedná se o takzvané reexporty – že mi doveze někdo léky k nám a následně je vyveze – tak to je zakázáno, je to nařízení vlády. Je to návrh Ministerstva zdravotnictví a jde o to, aby zkrátka ty léky zůstaly k dispozici našim občanům.
Co se týká zítřejší vlády, tam bude předložen materiál, kde budeme mít na stole konečně celkovou koordinaci nákupů, nákupů z Číny, nákupů z Vietnamu, veškerých nákupů a k tomu logistiku veškerých letadel. Jak víte, tak to letadlo v Číně úspěšně dorazilo, naložili zboží, o tom bude určitě mluvit pan ministr vnitra. Ale my potřebujeme mít přehled, protože máme i v Rakousku větší dodávku kamiony. A je dobře, abychom měli o tom všichni přehled.
Zároveň v tom materiálu ministr Petříček nás bude informovat ohledně repatriace našich lidí. Protože my máme lidi všude po světě a musíme to nějakým způsobem řešit. Já jsem byl i pověřen panem ministrem Petříčkem, abych dnes na videokonferenci premiérů a prezidentů Evropské unie vlastně požádal kolegy, aby mimo Evropu jsme to řešili centrálně, protože samozřejmě ne všude, v Africe atd., máme možnost tohle řešit. Takže toto proběhne zítra.
Za mě poslední věc: My musíme skutečně přitvrdit. Není možné, aby tady, když my děláme maximum pro to, abychom zabránili šíření viru, a myslím, že pan ministr Hamáček to řekl úplně přesně: Vlastně že někdo šíří ten vir a někdo potom zemře, tak to je absolutně nepřijatelné. Dostáváme informace, že ještě mezi námi jsou nezodpovědní lidé, a my to skutečně musíme řešit a musíme přitvrdit.
V tomhle směru znovu apeluju na všechny, aby skutečně brali tu situaci vážně. Vidíte, co se děje v Itálii, ve Španělsku, tam umírají lidé. Je to velký problém. Evropa je centrem epidemie a my děláme všechno pro to, abychom to zvládli, a jsem přesvědčen, že to zvládneme. Znovu všem děkuju, samozřejmě ozbrojeným složkám, všem zdravotníkům, potravinářům, zkrátka všem, který se na tom podílejí, a my samozřejmě jsme dále k dispozici pro dotazy.
Já bych ještě chtěl doplnit. Já bych chtěl určitě poděkovat panu ministrovi vnitra Hamáčkovi za rychlou akci vůči Číně. Samozřejmě je důležité tam mít kontakty.
Já bych ještě k těm sankcím, prosím vás. My dostáváme informace, že naši pendleři, to znamená lidé, kteří jezdí za prací do Německa a do Rakouska, zkrátka jezdí z těchto oblastí a potom navštěvují lékaře a chodí na veřejnost a já bych je chtěl skutečně vyzvat, aby to nedělali. Protože pokud to budete dělat, a my máme jasně danou karanténu a na základě výjimky ministra vnitra tito lidé jezdí do Německa a do Rakouska do práce. A my máme tyto signály a naši lékaři si stěžují.
Tak nám potom nezbyde, než zavést povinnou karanténu po návratu. To znamená, že budeme trvat na tom, aby ten člověk, který se vrací z práce z Německa nebo Rakouska, zůstal v autě a jel jen domů. Protože tady je to riziko.
A já bych znovu apeloval na tu odpovědnost. A pokud to nebude fungovat, tak zkrátka tu výjimku zrušíme. Protože toto není možné. Takže já znovu apeluji na to, aby všichni dodržovali ta rozhodnutí, které jsme tu udělali, vláda, na základě doporučení tady hlavního epidemiologa, pana Prymuly.
Takže pendleři, máme tyto informace, prosím vás a důrazně vás žádám, abyste nechodili na veřejnost, abyste se vraceli jen domů. Protože pokud to bude pokračovat, budeme muset přijmout nějaké tvrdé opatření.
To Polsko já jsem na základě žádosti pana Petříčka teď posílal SMS premiérovi Polska, tak doufejme, že se to všechno dá do pořádku.                        
        
Já bych ještě dodal, protože asi začnu diskusi: Mám tady dotaz z jedněch novin, že sv. Anna říká, že nemá ventilátory a personál pro 300 lůžek specializovaných na koronu, jak jste se domluvili.
Prosím vás, to jsou všechno projekty. To má všechno vývoj. My vás informujeme. Já chápu, že vy novináři to stále ověřujete, ale prvotní záměr byl Homolka ve větším rozsahu a Motol. Dneska bylo jednání, tak se to změnilo na celkem 90 lůžek.
V této chvíli máme jenom tři pacienty, kteří potřebují taková lůžka. Takže bylo by dobré, aby i ten systém komunikoval jednotně, protože u sv. Anny nikdy nebyla řeč o 300 lůžkách. Pokud vím, pane Prymulo, kolik to bylo? Osmdesát, nebo kolik?
Jasně. Já chci říct novinářům, že já chápu, že oni všechno kontrolují, co říkáme. Já to říkám na základě informací, které dostávám tady od profesora Prymuly, respektive na základě informací od ředitelů nemocnic, se kterými jsme seděli, a má to nějaký vývoj. Takže prosím vás, my na tom pracujeme a až to bude definitivně… Tady v Praze to bylo domluveno na 90 lůžek, ano? To zatím, si myslím, že stačí. Ale Brno se dořeší kdy, pane Prymulo?
        
Prosím Vás, Volkswagen rozhodl o uzavření všech svých závodů. Já jsem myslel, že o tom víte. My o tom nerozhodujeme. To je rozhodnutí Volkswagenu. Takže Škoda Auto nezavírá z důvodu našeho rozhodnutí, z důvodu usnesení vlády o koronaviru – to zavřelo x barů, restaurací, jídelen, kosmetičky a já nevím, co všechno.
Takže to není naše rozhodnutí, je to rozhodnutí Volkswagenu a já jsem pochopil, že je to správné rozhodnutí, protože zaměstnanci Škoda Auto měli obavy. Takže je to rozhodnutí majitele, akcionáře Škody Auto. My to bereme na vědomí, protože pokud zavře takováto fabrika, tak to má obrovský dopad na celý dodavatelský řetězec a my v této chvíli nevíme, jestli na základě tohoto rozhodnutí Volkswagenu Škody Auto, jaký to bude mít dopad na další firmy jako subdodavatele. Takže to samozřejmě pan Havlíček bude… Zeptáme se Škody Auto, jaké tam budou dopady na další české firmy.
Já? V životě jsem neslyšel… Kdo to stále vymýšlí ty nesmysly? Já nechápu, proč někdo v těchto chvílích stále hledá nějaké fejky. I to video v Brně byl fejk. To byla provokace.
Ale já když o tom mluvím, já se musím tady omluvit skutečně Novinkám i tomu pacientovi, protože já jsem byl uveden v omyl. Mě zkrátka Ústřední vojenská nemocnice informovala o tom, že ten člověk, který, bohužel se nakonec ukázalo, že je pozitivní na koronavirus, byl skutečně pozitivní. Já jsem byl informován o tom, že to byla provokace.
Takže já se omlouvám Novinkám a omlouvám se tomu pánovi. Já jsem s ním mluvil po telefonu dnes a on je skutečně nemocný. Takže mě to strašně moc mrzí, nebyla to moje chyba. Já samozřejmě vycházím z toho, že dostávám nějaké informace, které jsou relevantní, takže tady to není, mě to moc mrzí. Mě tady Novinky vyzvaly, abych se omluvil, já jsem řekl: Ne, mě to nemocnice řekla, takto to je.  Sestra to řekla, všichni tam byli, bylo tam pět lidí, tak jsem říkal ne.
Teď to bohužel nebyla pravda. Takže znovu se omluvám Novinkám i tomu pánovi, se kterým jsem mluvil, jsem mu nabídl pomoc, když bude něco potřebovat, určitě jsem k dispozici.
Tady se mě ptá někdo, že pane Prymulo, odběrů je strašně moc, ale laborky nestíhají. A ještě se ptá: Do prčic, jak dopravíte ten lék z USA? No pošleme tam letadlo, pane kolego. Když bude potřeba pro lék, pošleme tam speciální letadlo. Takže jak je to s těmi laborkami?
Prosím vás, přitvrdit, přitvrdit. Tady se ještě ptal: Trumpův zákaz… Tak zavolejte Trumpovi, pane kolego. My ty léky určitě nějak zařídíme přes velvyslance. Vyřešíme to. Je krize, jsme ve válce, jsme on-line.
Prosím vás, pendleři. Teď o tom diskutujeme s panem ministrem. Teď mi tady zase někdo píše: Proč nezakážete pendlery?  Budeme se o tom bavit. Otázka je, jestli to neuděláme selektivně. Myslím, že Německu by se nic nestalo. Ale samozřejmě otázka Rakouska, to je samozřejmě otázka potom velkého dopadu na rakouské zdravotnictví. 
Budeme to řešit, musíme to nějak vyřešit, protože je to problém. A pokud tito lidé nechápou, že nemají, když se vracejí, z Rakouska nebo Německa, chodit na veřejnost, mají jít domů a nemají nikam chodit, tak zkrátka možná teď my si sedneme spolu a možná uděláme nějaké rychlé rozhodnutí. Zítra v devět, nebo ještě dneska.
Není možné, prosím vás, aby to lidé podceňovali. Ta nákaza je tady, ten počet bude stoupat, my se na to připravujeme, ale v této chvíli nemáme na stole nějaké další opatření omezení pohybu lidí. Ale znovu opakujeme a prosíme všechny, aby chodili jen do práce a domů.  A to je všechno, co se dá v tuto chvíli k tomu říci.
Já si myslím, že se omlouváme taky. My jsme měli slíbenou dodávku na pondělí, pět milionů roušek. Já jsem dostal mylnou informaci, že zkrátka ta česká firma to zaplatila do Číny. Ono se ukázalo, že to nebylo do Číny, tak jsem se omluvil i čínskému velvyslanci. Takže my se všem omlouváme.
Ale prosím vás, já bych chtěl strašně poprosit, abyste byli objektivní. Žádná země v Evropě nereagovala jako my. Žádná. První jsme zrušili lety z Itálie. První jsme zavedli karanténu pro naše lidi z Itálie, zrušili jsme Koreu, zrušili jsme víza. Zavedli jsme jako první kontroly. Takže všichni po nás jen opakují.
Co mi dnes ta Evropa chce říci? Vždyť nás všichni následují. Takže my to komunikujeme s Polskem. Ano, celý svět chce roušky. Šest miliard lidí, když odpočítám 1,4 miliardy, asi 7,5 miliardy je nás na planetě. A Číňané to zvládli. A spolupracujeme, experti, to probíhá. Ale oni jsou dnes jediní na světě, kteří to jsou schopni vyrobit. Naše firmy to nevyrobí.
Jasně, omlouváme se. Já nevím, kdo rozhodl, že ve státních hmotných rezervách je jen 10 000 respirátorů? Proč tam někdo nedal dva miliony? Ale prosím vás, to je snad zbytečné, ne, vést tyto debaty?
My se omlouváme. My jsme měli ty informace. Pohybuje se tady i plno firem, které zneužívají té situace. A podvádějí. My jsme měli i dodávku 120 000 respirátorů na pondělí, kdy jeden stát zakázal ten vývoz. Teď máme velkou dodávku z Rakouska. Tam je snad 20 kamionů, které nakládají a měly by přijet ve čtvrtek.
Ano, my se všem omlouváme. Já si myslím, že jsme udělali maximum.  Ale když celá planeta začne nakupovat roušky a respirátory a všechny pomůcky, no tak zkrátka je to tak, jak to je. A musím říci jednu věc, paradoxně: Všichni kritizují našeho prezidenta, že neříká nic. A kdo má ty kontakty v Číně? Přes koho to pan Hamáček řeší. Ano, máme tam kontakty, chválabohu, že tam máme kontakty. A dnes je to jediná země, která dodává do celého světa. Takže znovu opakuji: Omlouváme se, ale my to zvládneme. A my prosíme o pochopení.
Důležité je, že vláda je jeden tým. My fungujeme společně. Voláme si. Ano, možná jsme měli nějaké jiné názory, ale funguje to. Telefonujeme stále, několikrát jsme si telefonovali. Řešíme to operativně a to je důležité.  Řekněte mi, v které zemi v Evrospké unii to takto funguje? Která vláda takto funguje v Evropské unii? Já nevím, možná nám to řeknete.
Ale já se omlouvám, děláme maximum. Spolupracujeme, prosíme veřejnost o pochopení, o odpovědnost, o solidaritu. Jsme všichni na jedné lodi, ve válce s virem. Je to horší de facto než válka, protože my toho nepřítele nevidíme. Ale víme, že přijde a bude ho stále víc. A my se připravujeme a jsem přesvědčen, že to zvládneme.
Ale prosím vás, co by nám ta sněmovna řekla? Když naši kolegové ze sněmovny mají nějaké kontakty a umí nakoupit roušky a respirátory a skutečně to přijde, my budeme rádi. Ať nám dávají zpětnou vazbu. My jsme se domluvili, že budeme komunikovat. A máme mít dnes ve 14:30, což je za chvíli, ten most. Takže my komunikujeme.
Ale věřte mi, že my jsme dneska jako ve válce. A že musíme řešit věci operativně. A co bychom tam projednávali, v té sněmovně, prosím vás? Můžeme si vyměnit informace, ale já bych všechny poprosil, aby nedělali politiku. Dnes skutečně není čas dělat politiku. A pokud nám chtějí pomoci, tak budeme hrozně rádi.
Ano, ošetřovné… Domluvili jsme se, že bude v podstatě na celý čas toho trvání zákazu, to znamená toho koronaviru, ve výši 60 procent a pro péči o děti mladší deseti let. Takže deset let. Toto řeší paní ministryně Maláčová a pan ministr Havlíček řeší živnostníky, kteří to nikdy neměli. Ale řeší to jinou formou, jiným programem. A obě tato opatření jsou v rámci nějakého společného programu.
Takže ppaní Maláčová pro zaměstnance, klasický postup, vlastně stejné peníze až do konce. Respektive může se stát, že se otevřou školy, ale zatím o tom pochybuji. Takže v momentě, kdyby nastala situace, že se budou vracet děti do škol, tak samozřejmě vláda okamžitě zasedne. A pan Havlíček řeší živnostníky s tím programem prostřednictvím MPO.
        
Pokud vím, ministr komunikuje s lékaři. My jsme řekli, a ať to řekne pan Prymula, aby se odložily neakutní lékařské zákroky. Aby se to odložilo, aby tam byla menší koncentrace, aby se soustředili na ten koronavir. Ale pane Prymulo, řekněte. Vy jste tady šéf štábu…
Pane Kopecký, vy tady píšete, že: „Česko mělo v hmotných rezervách 10 000 respirátorů, přiznal Babiš“. Jo. Takže my jsme před dvěma lety měli vědět, že přijde koronavir, a měli jsme mít ve Státních hmotných rezervách já nevím miliony roušek…
Já bych jen upozornil, že když jsme měli ptačí chřipku, tak jsme nakoupili tamiflu a potom jsme ho vyhodili. Já nevím za kolik set milionů. Takže já rozumím tomu, že se pořád hledají viníci, ale já myslím, že a znovu opakuji, že měla přijít dodávka pěti milionů roušek v pondělí a respirátory, a samozřejmě my s tím počítáme.
Ta distribuce, kterou dělá Ministerstvo zdravotnictví, samozřejmě prioritně musí zásobovat zdravotnictví. My tady máme systém čtrnácti krajských hygien, čtrnácti záchranek, čtrnácti klíčových nemocnic a samozřejmě ony mají za úkol potom prioritizovat další profese – jako v maloobchodu, potravinářství, v dopravě a tak dále.
A ty roušky: Ano, my si myslíme, že to bylo dobře, že zkrátka občané se začali chránit nějakým jiným způsobem, a samozřejmě my tomu rozumíme. Ale žádná vláda, a nevím o tom někde v Evropě, to jsem ještě nezaznamenal, že by se rozdávali roušky jako v Číně. To jsem ještě neviděl, ale možná se pletu. Takže kdy přijdou, řekne pan ministr vnitra.
EET samozřejmě můžeme, určitě oslovím paní ministryni Schillerovou, ale v tuto chvíli na to neumím odpovědět. Já jsem určitě i přemýšlel o tom, protože my budeme muset řešit peníze a bude nás to stát, to jsem přesvědčen, strašně moc miliard, možná desítky miliard.
A budeme přemýšlet o tom a já už mám nějaké představy, jak to řešit. Ale je jasné, že bude potřeba změna rozpočtu na tento rok. Já mám nějaké představy, asi tři zdroje, jak to řešit, ale v této chvíli máme to ošetřovné, budeme schvalovat ty karantény. To si myslím, že rozpočet zvládne.
Otázka je, že EET, jestli se neodloží i nějaké nákupy. Možná armáda může počkat s nějakými věcmi, protože my skutečně asi dnes okamžitě nepotřebujeme ta BVP, ale potřebujeme jiné věci na tuto válku.
Takže to je k debatě a budeme o tom diskutovat. A já jsem i říkal panu ministrovi Metnarovi, že ano, on nakoupí ty střelné zbraně, ale otázka je těch dalších investic. Takže to budeme řešit samozřejmě v nejbližším čase.
Jo, já to řídím jako firmu, paní redaktorko. Tak se to řídí. A my spolu komunikujeme tady. Takže ta vaše otázka, je úsměvná. Já chápu, že Seznam zprávy takhle funguje vždycky.
My, a já už jsem to tady dnes říkal a mohu to znovu zopakovat, co jsme všechno udělali jako první v Evropě. A není pravda, že by zdravotníci neměli, a pokud říkám zdravotníci, tak říkám o tom systému čtrnácti krajských záchranek, čtrnácti hygien a čtrnácti klíčových nemocnic. A pokud vím, tak distribuce začala fungovat, postupně to všichni dostávají, máme ty štětičky na cestě. Takže samozřejmě nikdo nemohl předpokládat, jak jsem o tom mluvil, že Státní hmotné rezervy měly 10.000 a my budeme potřebovat miliony. Takže mě ta vaše otázka pobavila.
        
To já nevím, kde šijí zdravotní sestry. Pane Prymulo, vy jste o tom slyšel? Já o tom nevím. Samozřejmě, my dodáváme zdravotníkům, veškeré ty páteřní nemocnice mají dostatek zdravotnických ochranných pomůcek. Takže já o tom nevím, a pokud samozřejmě, my se nebavíme teď… My jsme odpovědní za ty základní páteřní nemocnice, ty i zásobujeme
Mimochodem my zásobujeme nemocnice v tom systému. Těch čtrnáct nemocnic. Zásobujeme i záchranky, které patří krajům, a samozřejmě zásobujeme i kraje. A těch dodávek je stále více a je tady samozřejmě nějaké zpoždění dodávek těch roušek, ale já myslím, že se to vyřeší. A ve zdravotnictví nemám informace o tom, že by k tomuto docházelo. Takže pokud mi řeknete… Víte, takových informací už tady bylo x. Doufejme, že to jsou pravdivé informace. A my určitě, pokud nám řeknete, kde přesně to bylo. Můžete mi to říct, kde to bylo?
Tak stomatologové to samozřejmě řeší, pokud vím, tak pan doktor Šmucler si nakoupil přímo u Batistu vlastně z těch dodávek, co tam bylo  100 000. A v Pardubicích, tam je nemocnice jaká? Krajská? Ale ta není v systému našem. Já samozřejmě se podívám, nemám tady dodávky do krajů, ale určitě Pardubický kraj dostal materiál. Pokud je to něco konkrétního, tak já se na to rád podívám.
Dobrý den, já bych chtěl poděkovat všem občanům, kteří dodržují ty závěry naší vlády a rozhodnutí naší vlády. Situace je sice vážná, je skutečně potřeba to brát velice vážně, ale my si myslíme a já jsem o tom přesvědčen, že to zvládneme. Takže já ještě jednou děkuji všem občanům, kteří respektují vládní rozhodnutí.
Naše vláda dnes přijala celou řadu rozhodnutí, o čemž vás budeme teď informovat.
Já bych začal tím asi nejdůležitějším, že naše vláda nařídila povinnost nosit jakoukoliv ochranu úst a nosu na veřejnosti. A platí to od dnešní půlnoci. Takže prosím vás, my jsme nenařídili nosit roušky, ale jakoukoliv ochranu úst a nosu, protože nám sem volají lidi, a je to jakákoliv ochrana úst a nosu.
Doslova v tom usnesení se říká, že vláda zakazuje s účinností od 19. března, to znamená dnes o půlnoci, všem osobám pohyb a pobyt na všech místech mimo bydliště bez ochranných prostředků dýchacích cest, nosu a úst, jako jsou respirátor, rouška, ústenka, šátek, šála nebo jiné prostředky, které brání šíření kapének.
Takže já jsem i prosil kolegy ve vládě, abychom vždycky počkali s nějakou informovaností veřejnosti, až vláda skončí.
My jsme také dnes rozhodli, protože byla na to velká kritika, ohledně opatření, co se týká pendlerů. To znamená, že tam je speciální nařízení, kde oni, když se vracejí ze zahraničí z práce domů, že budou při přechodu státní hranice provedeny kontroly příznaků infekčního onemocnění, a v podstatě mají právo jenom si nakoupit v obchodě.
My jsme potom z těch důležitých věcí pro naše občany, a hlavně pro důchodce, protože ti jsou samozřejmě nejvíce ohroženi, a proto máme o ně samozřejmě velkou starost, tak jsme rozhodli, že vláda zakazuje, taky dnes od půlnoci, všem osobám přítomnost v maloobchodních prodejnách potravin v čase od 10 hodin do 12 hodin, a to s výjimkou osob starších 65 let věku a majitelů a zaměstnanců provozovatele prodejny nebo osob v obdobném poměru. Takže vlastně my říkáme:Ood zítra od 10 do 12 hodin nakupují v potravinách jenom důchodci nad 65 let
My jsme dále dokončili debatu o ošetřovném. Nakonec jsme se domluvili, že to uděláme zákonem. Živnostníky vyřeší pan Havlíček v rámci jeho programu. My jsme intenzivně komunikovali s předsedou Poslanecké sněmovny Vondráčkem a předpokládáme, že ta mimořádná schůze v legislativní nouzi proběhne v úterý, a pan Vondráček se snaží zároveň ve stejný den získat souhlas Senátu i pana prezidenta. Takže pokud by se to povedlo, tak bychom vlastně za jeden den mohli schválit tohle ošetřovné tak, jak bylo avizováno, to znamená beze změny u věku dětí a 60 procent až do konce epidemie.
Strašně důležitá je samozřejmě pomoc podnikatelům. Ta pomoc už probíhá, pan ministr o tom bude mluvit. My jsme si dělali nějaké prognózy s panem ministrem Havlíčkem a i s paní Schillerovou a my si myslíme, že ta pomoc by mohla vypadat následovně: Že by přímá pomoc mohla být až 100 miliard korun a záruky až 900 miliard korun. Takže celkově 1 000 miliard, podle našich odhadů, bychom poskytli podnikatelům, živnostníkům, firmám v rámci toho stavu naší ekonomiky. Takže to je samozřejmě zásadní.
Dnes jsme také rozhodli o rozpočtovém opatření. Uvolnili jsme z vládní rozpočtové rezervy miliardu 141 milionů pro Ministerstvo vnitra, 118 milionů pro Ministerstvo zahraničních věcí a 110 milionů pro Ministerstvo obrany.
Já jsem komunikoval teď s panem ministrem Hamáčkem, on se omluvil z dnešní tiskové konference, protože řeší logistiku, a pokud se to povede, tak by mohlo dorazit o víkendu, ale pokud samozřejmě ta letadla dostanou povolení, tak by mohlo o víkendu dorazit z Číny až 30 milionů roušek a 1,1 milionu respirátorů. Informace, kterou jsem dostal od pana ministra Hamáčka. Takže my intenzivně samozřejmě nakupujeme.
My jsme včera měli videokonferenci se všemi premiéry a prezidenty. Evropa má skutečně problém, nikdo nemá tyhle ochranné prostředky. Úřadu vlády se podařilo nakoupit ve Vietnamu 10 milionů roušek, kde vlastně od 23. 3. bychom, a znovu opakuji, pokud vyjde doprava, každý týden mohli dostat milion. Já bych měl o tom mluvit dnes s premiérem Vietnamu.
Takže děláme pro to všechno. Já myslím, že všichni vidíte, co se děje v Evropě, v některých zemích. A z tohoto pohledu i z hlediska našich prognóz si myslím: Ano, je to vážná situace, berme to všichni vážně. Je jasné, že ten nárůst bude stále narůstat. Otázka je, jestli těmito opatřeními, a my tam počítáme hlavně s vaší podporou, že se nám to společně podaří zastavit, aby ten nárůst mezidenní vlastně nerostl.
Já bych ještě chtěl poprosit všechny zaměstnavatele a samozřejmě i živnostníky i firmy, aby skutečně nepropouštěli lidi, nepropouštěli. To, co my navrhujeme, ta přímá pomoc 100 miliard a 900 miliard nepřímá pomoc, to znamená záruky, tak je důležité, aby lidé zůstali zaměstnaní, i když vlastně firma nevyrábí. Je to velice důležité.
My jsme samozřejmě velice rádi a děkujeme, že není panika ani chaos. Je potřeba nemít strach, nemít deprese. Já znovu děkuji všem zdravotníkům, prodavačům, řidičům, policistům, hasičům, vojákům, zkrátka všem, kteří v těchto těžkých chvílích vlastně skutečně spolupracujeme, a já jsem o tom přesvědčen, že i když samozřejmě ty výskyty se budou navyšovat, že ve finále ten vir porazíme a že to zvládneme.
O tom jsem mluvil. Samozřejmě, je to o těch letadlech, ta letadla naše, Travel Service, ČSA, by měla vyletět asi dnes kolem půlnoci. A to velké letadlo, ruslan, které jsme pronajali, myslím z Ukrajiny, tam čekáme, že asi by mělo vyletět v pátek. Ale samozřejmě ta povolení se získávají těžce, ale právě proto i pan Hamáček tady společně s panem Havlíčkem to organizují. Roušky, pokud vím, my je budeme distribuovat zdarma a bude to dělat samospráva. Možná pan Prymula mi pomůže…
Já bych ještě doplnil jednu věc. Děkuju, že nás kontrolujete, je to důležité. Je toho strašně moc, ale teď jsem si uvědomil na základě připomínky jednoho novináře, že my tam máme jenom potraviny, takže my tam musíme ještě pro ty důchodce, my tam musíme ještě dát drogerie a lékárny. Takže pan ministr zdravotnictví to ještě dnes udělá a vláda to samozřejmě odsouhlasí, protože logicky to tam musí být. Lékárny, potraviny a drogerie. Za to se omlouváme, ale děkujeme za to, že nás kontrolujete a že nám navrhujete různé věci.
jak jistě víte, já jsem svolal na dnes od 8 hodin zasedání vlády, kde jsme přijali další důležité opatření s cílem zabezpečení zdraví našich občanů a s cílem, aby se koronavir u nás skutečně nešířil. Já bych znovu apeloval na všechny, a je to velice důležité, prosím vás, není důvod se obávat, že by nebyly potraviny, znovu opakuji a prosím vás o to moc, není potřeba nakupovat zásoby. Včera jsme jednali s maloobchodními řetězci. Mají dostatek zásob a veškerá opatření, které přijímáme, se netýkají vlastně dovozu potravin, takže ten není ohrožen, nikdy nebude ohrožen, prosím vás, věřte nám. Je to velice důležité.
Já dnes odpoledne i navštívím nějaké sklady potravin a doufejme, že i televize konečně budou vysílat, že v těch skladech je plno potravin a nebudou vysílat prázdné regály, protože není skutečně pro to důvod. Jenom ohrožujeme ty prodejny z hlediska personálu, protože ti zaměstnanci jsou přetížení a mají z toho problémy, i řetězce.  Některé dokonce chtěli zavřít v neděli, my jsme je včera přesvědčili, že to není dobrý nápad. Takže prosím vás, nekupujte potraviny do zásoby.
My jsme dneska přikročili k dalším velice restriktivním opatřením a to s účinností teď od 12 hodin, teď od této chvíle zavádíme karanténu na těch 15 zemí, které hlavní hygienik i pan náměstek ministra Prymula a další odborníci, vyhodnotili jako rizikové. Taky se omlouváme, a za to se určitě omluví ministr zdravotnictví, že tam v určitou chvíli bylo 18 zemí, vlastně stalo se to překlápěním webu, myslím, že Ministerstvo zdravotnictví bude mít nové webové stránky, které budou přehlednější. To je první záležitost, netýká se to lidí v transitu. To je ta karanténa. Dále zavádíme a nařizujeme s účinností od 16. března 00:00 hodin, tzn. od půlnoci z neděle na pondělí, zákaz vstupu pro všechny cizince s výjimkou cizinců pobývajících s přechodným pobytem nad 90 dnů nebo trvalým pobytem na území ČR, to neplatí, je-li vstup těchto cizinců v zájmu ČR. Nějaké výjimky může poskytnout ministr vnitra.
Dále vláda rozhodla, že zakazuje občanům ČR a cizincům s trvalým nebo přechodným pobytem nad 90 dnů na území ČR vycestovat z území ČR, to neplatí, je-li z tohoto opatření udělena výjimka. O tom bude mluvit pan ministr vnitra. Dále jsme upřesnili zákazy v rámci ČR a to, že s účinností od 14. března 6:00 ráno zakazuje vláda přítomnost veřejnosti v provozovnách poskytovatelů služeb – bazény a turistická informační centra). Dále s účinností ode dne 14. března 2020 od 6:00 ráno přítomnost veřejnosti v provozovnách poskytovatelů služeb – vnitřní a venkovní sportoviště s účastí přesahující ve stejný čas 30 osob. A dále vláda zakazuje s účinností od 14. března 2020 od 6:00 hodin maloobchodní prodej v tržnicích a tržnicích, jako např. SAPA.
Dále se na návrh ministra dopravy povoluje pro kamiony jízda v neděli bez omezení, dneska je to zakázané, dále jsme rozhodli o omezení návštěv ve věznicích, tam vláda zakazuje ve vazebních věznicích a v ústavech pro výkon zabezpečovací detence po dobu trvání nouzového stavu s účinností od 14. března 2020 od půlnoci návštěvy. To je od dnešní půlnoci. Vláda to zakazuje u obvinění u obviněných podle paragrafu 14, podle zákona 293/1993 sbírky o výkonu vazby, bude tam opatření, kde bude umožněno vězňům větší čas na telefonování s příbuznými. A taky se změní doručování balíků.
Dále vláda rozhodla o tom, že uvolňuje z vládní rozpočtové rezervy 500 milionů korun pro ministerstvo zdravotnictví na zajištění operativního nákupu nezbytných ochranných prostředků a dalšího vybavení, které bude použito v řešení krizové situace v souvislosti se šířením koronaviru. My jsme dlouho diskutovali s panem ministrem zdravotnictví o prioritách, je potřeba definovat kdo potřebuje respirátory, je potřeba zavést krizovou distribuci. Jsou nakoupeny i roušky a my v pondělí velice podrobně budeme velice podrobně o tom jednat, a pan ministr zdravotnictví dostal za úkol nás podrobně, a de facto online informovat. Jde v první řadě o záchranky a o 14 klíčových nemocnic, které mají infekční oddělení. Je jasné, že ta situace se vyvíjí, my nic nepodceňujeme a v případě potřeby se vláda setká kdykoli a přijme další opatření. V této chvíli další vláda je plánována na pondělí. Já jsem se i domluvil s předsedou Poslanecké sněmovny Vondráčkem, že se setkáme se všemi předsedy stran a hnutí ve Sněmovně v úterý v 14:30, a my jsme si nastavili komunikaci se samosprávou, ta by měla být realizována prostřednictvím Ministerstva vnitra. Další informace poskytnou kolegové.
        
Ještě jsem zapomněl dvě věci. Jednak vláda na návrh ministryně spravedlnosti Benešové schválila návrh nařízení vlády, kterým se mění nařízení vlády č. 403/2009 sb., kterým se pro účely trestního zákoníku stanoví, co se považuje za nakažlivé lidské nemoci, nakažlivé nemoci zvířat, nakažlivé nemoci rostlin a škůdce užitkových rostlin. Stručně řečeno: šíření koronaviru bylo zařazeno jako trestný čin. Další věc. Na návrh ministryně Maláčové vláda nařizuje všem poskytovatelům sociálních služeb, kterým byla udělena registrace k poskytování sociální služby podle paragrafu 46 zákona č. 108/2006 sb., o sociálních službách. Denní stacionáře od 16. března 2020 po dobu trvání nouzového stavu pozastaví činnost těchto zařízení. Takže od pondělí pozastavujeme činnost stacionářů, denních stacionářů. Dále vláda uložila zajištění poskytování péče zařízení sociálních služeb po dobu platnosti nouzového stavu v souvislosti s výskytem epidemie koronaviru na území České republiky pracovní povinnost studentům v denní formě studia vyšších odborných a vysokých škol v oborech vzdělávání podle paragrafu 110 o sociálních službách ve znění pozdějších předpisů a studentům středních škol v oborech vzdělání podle přílohy číslo 4 vyhlášky 505/2006, kterým se provádějí některé ustanovení zákona o sociálních službách ve znění pozdějších předpisů.
My Není na stole. A já jsem jasně řekl, že pokud bychom dospěli k názoru nějaké větší karantény v rámci ČR, tak vyhlásíme karanténu pro celou ČR, ale vyhlašovat karanténu pro Prahu je nesmysl. Takže určitě ne. Co se týká ošetřovného: ano, my jsme dnes na návrh paní ministryně Maláčové začali tu debatu, to znamená, jsou tam, my víme, že ve čtvrtek vlastně končí těch 9 dnů, takže my jsme požádali paní ministryni i paní ministryni Schillerovou, aby ti jejich experti, který byli i přítomni na vládě to propočetli. Protože ty odhady byly jenom na 14 dní a my se asi domníváme a nevím, jestli pan Prymula by to měl asi vědět nejlépe, v Číně to začalo myslím 31.12 a peak byl 5. února, takže 5 týdnů, takže je předpoklad, že to bude trvat měsíc, si myslím já, ale určitě mě tady opraví. No a je potřeba to propočítat, protože tam jsou samozřejmě i návrhy navýšení věku těch dětí z 10 na 15, jsou tam návrhy u živnostníků, takže jsme se domluvili a že to bude hned první bod vlády v pondělí, kde to budeme řešit a musíme samozřejmě to spočítat, protože vládní rozpočtová rezerva je rezervovaná teď pro zdravotnictví a to je priorita a samozřejmě musíme mít nějaký odhad, kolik by nás stálo to ošetřovné, bude to stát samozřejmě miliardy, ale musíme potom samozřejmě přijmout nějaké i rozhodnutí ohledně rozpočtu, takže začali jsme tu debatu, ministryně Schillerová i Maláčová mají za úkol, aby jejich experti a přepokládám hned po tom, jak jsme o tom diskutovali, sedí spolu a v pondělí to bude na stole hned jako první bod.
        
My Ještě těm opatřením. Prosím vás, paradoxně v Evropě je plno států, které nás následují v těch našich opatřeních. A my samozřejmě reagujeme na okolní státy a já myslím, že to má i logiku, když teda my jsme zavedli jako první kontroly už v pondělí, Rakousko a Slovinsko zavedly kontroly na hranici s Itálií. My když jsme mluvili o tom novém režimu těch kontrol, tak jsme diskutovali s panem ministrem vnitra o Slovensku, jestli to nezavést. No ale oni vlastně to vyřešili. Oni to zavedli de facto za nás a já jsem včera mluvil s premiérem polským Morawieckim, který se ptal, co děláme, no a předpokládám, že oni to zavedou taky. Takže znamená to proto, že oni de facto měli největší problém z přenosu z Německa, takže vlastně kaskádovitě ty opatření jsou zaváděny. Protože zkrátka reagujeme na tu situaci, reagujeme, znovu opakuji, že některá ty slovenská opatření jsou nějaké, některé jsou přísnější, než naše, ale na druhé straně my máme něco, co je přísnější, takže reagujeme online, protože jinak se to ani nedá vlastně řešit. Proto vlastně i vláda zasedá a bude zasedat, kdykoliv bude potřeba to měnit. Protože máme pocit, že některé evropské státy to podceňují a potom dochází k tomu, že nejsou schopni testovat, a jenom testují starší lidi. My samozřejmě nechceme dopustit, abychom se dostali do nějaké těžké situace, proto, dá se říct, že ta naše opatření jsou kvazi jedny z nejstriktnějších v Evropě, protože pokud vím, Slováci nezakázali, jenom vlastně zakázali příjezd cizím občanům, ale z hlediska tohoto je normální, že reagujeme rychle.
Já nerozumím, jak to lidé nepochopili. Tak kdybychom tohle udělali, tak vlastně řekneme, že je nějaký problém, a žádný problém není. Já jsem tady měl řetězce, některé my říkali, že mají nárůsty tržeb 50, 70 procent, tam lidi stáli do řady, dokonce tam byly nějaké souboje na parkovišti. A já jsem řekl, že k tomu není důvod, proboha, nám musí věřit. Dnes ve 13 hodin navštívím 3 sklady řetězců, jsou narvané potravinami. Znovu opakuji: i kdybychom vyhlásili karanténu na celý stát, tak potraviny budou. Není důvod si dělat zásoby. Tak já už nevím, jak to máme sdělit. Já prosím některé televize, aby neříkali řetězcům, že si chtějí natočit prázdný regál. A když jim oni řeknou: ne, my máme plný regál, tak potom nemají zájem dělat tu reportáž. Takže my, skutečně znovu opakuji, že se nemůže stát, aby nebyly potraviny. Není důvod si dělat zásoby, skutečně není důvod. Protože potom se stává, že v těch prodejnách samozřejmě ty chudinky pokladní mají obrovský problém a potom mají strach, jsou přetížené, a tak dále. Jeden řetězec nám řekl: no tak já budu muset zavřít v neděli, protože už to nedáváme, ale jenom pro to, že lidi zbytečně nakupují potraviny. Tak já už skutečně nevím, jak to mám sdělit, tak nám poraďte, jak to máme sdělit, když je to pravda.  Prosím vás ve 13 hodin navštívím, to už ani nestíhám, jedeme do Klecan, navštívíme 3 velké sklady, jsou narvané zbožím. Takže prosím vás – věřte nám. A navíc – všechna opatření nedělají žádnou restrikci na kamiony, na dovoz, nedělají. Takže znovu opakuji, že my přece máme tu odpovědnost a buďme všichni odpovědní, nedělejme tu paniku, není na to nejmenší důvod a fakt je to zbytečné a taky prosím o to všechny média a hlavně televize, aby zkrátka v tomto směru. Ano, může se stát, že někde je prázdný regál, ale potom je potřeba samozřejmě, a doufejme, že to všichni pochopí, že to není tak, že by byly ohrožené dodávky potravin. Řetězce se těší, samozřejmě mají obrovské obraty, paní Schillerová se taky těší, bude mít skvělé inkaso DPH, ale není důvod, není důvod, nakupovat potraviny do zásoby, není důvod.
My Ten problém je v tom, že těch požadavků na testování je strašně moc a že jsou tam i požadavky, že lidi, kteří nemají ty příznaky, tak mají ty požadavky. Já jsem to teda včera řešil, pokud vím, tam měla ÚVN zavést ten speciální vojenský stan a od 11 hodin testovat přímo, i dokonce mi říkali, že tam mohou čekat na výsledek. Bulovka měla dostat od hasičů kontejner speciální na odběr. Motol funguje. Thomayerka infekční klinika, pavilon K, a ještě mě doplňte.
Dobrý den dámy a pánové. My jsme včera celý den vyhodnocovali situaci se šířením koronaviru nejen v Evropě, ale i ve světě. Ta situace je samozřejmě velice dynamická a my jsme dospěli k závěru, že musíme rozhodnout rychle. A to hlavní rozhodnutí, které jsme udělali, jsme udělali proto, aby se nám zkrátka lidi nenastěhovali do obchodních center. Tomu jsme chtěli zabránit, aby dnes lidi šli do obchodních center. To je hlavní důvod.
To znamená, že to usnesení vlády, které píšou vždycky úředníci, není až tak srozumitelné, tak já to řeknu podle sebe. Chodím do Obchodního centra Chodov. To znamená, že všechny obchody jsou zavřené. Otevřené jsou jenom potraviny, lékárna a drogerie. Když vezmu Hypernovu v Čestlicích, otevřená zůstává jenom Hypernova a všechno, co je mimo Hypernovu, je zavřeno.
Takže to je ten hlavní důvod, protože my musíme udělat všechno proto, abychom zabránili šíření koronaviru. V této chvíli i za poslední dny jednotlivé evropské státy postupují nekoordinovaně. Zkrátka my jsme ani nečekali, že nám Brusel něco poradí. Samozřejmě každý k tomu má jiný přístup. Některé státy už přestaly testovat všechny občany a testuji lidi jenom nad 65 let. Například Švédsko a Švýcarsko údajně. Ale my samozřejmě chceme testovat všechny, a proto pokračujeme v tom testování. Chceme rozšířit místa odběrů. Je to důležité.
Co se týká toho dalšího opatření, usnesení vlády, kde zakazujeme přítomnost veřejnosti v provozovnách stravovacích služeb a tak dále. Pokud to můžu říct zase nějak jednoduše, když vezmu fastfoody, McDonald, KFC a další, tak mají svůj provoz a všechno dělají výdejovým okénkem.
Co se týká hotelů, tak samozřejmě tam říkáme, že by neměli lidé sedět v restauracích, ty jsme de facto zavřeli, ale může být room servis. A zkrátka si to jídlo vezmu s sebou. Takže my jsme skutečně s panem vícepremiérem o tom mluvili včera dlouho, než jsme se rozhodli svolat mimořádné zasedání vlády. Ta zasedla o půlnoci. Zasedání skončilo o půl třetí ráno a vydali jsme toto rozhodnutí, protože jsme přesvědčení o tom, že je to potřeba a že zkrátka musíme zabránit šíření viru.
Já jsem byl v kontaktu samozřejmě s polským premiérem, se slovenským premiérem. Oni postupují obdobně. Je tam možná nějaký časový skluz pár dní, ale myslím si, že přijímáme de facto stejná opatření.
Co se týká bank, pobočky banky se nemění. Pan místopředseda vlády Havlíček vás bude informovat o tom, jak zavádíme další call centra. Takže my máme teď víkend. Samozřejmě plno lidí nám volá, my odpovídáme i přímo tady, ale berte to tak, že my nemůžeme samozřejmě předpokládat veškeré situace, a ten víkend využijeme pro to, abychom ještě vypilovali ta opatření a eventuálně mohli v pondělí udělat nějaké změny, protože samozřejmě, jak už jsem avizoval, vláda zasedne kdykoliv. A včera zkrátka jsme zasedli o půlnoci.
Takže my jsme také požádali mobilní operátory, aby poslali SMS všem občanům. Včera jsme taky mluvili s televizemi, aby z hlediska těch programů a z hlediska toho, že vlastně žáci zůstali doma, a právě tam bylo to riziko, že se budou shromažďovat v těch obchodních centrech, tak určitě budeme rádi, pokud to lidi pochopí.
My jsme skutečně přesvědčení o tom, že to zvládneme. A my to zvládneme, když budeme všichni táhnout za jeden provaz a budeme k sobě ohleduplní a budeme ohleduplní k druhým a budeme solidární. Takže apeluji na všechny, abychom se skutečně chovali tak, abychom byli tolerantní, solidární.
Máme skvěle zdravotnictví, skvělé doktory. My děláme samozřejmě maximum pro to, abychom zabezpečili zdravotnické pomůcky. Včera večer armáda rozvezla asi 50 000 respirátorů. Rozšiřujeme odběrová místa, takže děláme všechno on-line. Samozřejmě ty požadavky jsou obrovské, ale jsem o tom přesvědčen, že tu situaci musíme zvládnout.
Takže jsme udělali v této chvíli maximum, co jsme si mysleli, že je potřeba udělat, ale samozřejmě uvidíme podle situace a znovu se sejdeme a můžeme samozřejmě ještě přidat další opatření.
Určitě nebudeme dělat opatření, jako dělá Rakousko, že uzavřeme nějaké oblasti. Já už jsem opakovaně řekl, že pokud bychom vyhodnotily situaci tímto způsobem, tak bychom samozřejmě zavedli karanténu na celou Českou republiku. Důležité je, aby zkrátka ekonomika vyráběla, aby lidi chodili do práce a potom nejlépe domů.
Znovu opakuji, a včera jsem navštívil všechna velká distribuční centra potravin, že potravin je dost. Prosím vás, nenakupujte potravin víc, než potřebujete. Vždycky bude dost potravin. My jsme vyhověli řetězcům a včera jsme zrušili zákaz kamionů v neděli. Takže včera, když jela například paní Schillerová z Brna na vládu, tak všude byly samé kamiony. Takže já si myslím, že operativně reagujeme, a určitě budeme vyhodnocovat, jaké budou reakce, a pokud bude potřeba, tak samozřejmě zase zasedneme a přijmeme opatření, abychom skutečně zabránili tomu, co se stalo v Itálii a co se děje v jiných státech Evropské unie a světa.
Já bych ještě doplnil, protože občané nám píšou. Já jsem včera bojoval s tou formulací usnesení, protože je to úředničina, a když přišly dvě ministryně, paní Benešová a Schillerová, tak jsem jim nechal přečíst tu dvojku, co z toho pochopili. Já chci jen říct, že my tam zakazujeme prodej služeb. To znamená, teď mám dotaz na kadeřnické a kosmetické salony. Jsou zavřené.
Potom někteří lidé my píší: My jsme vždycky snili o tom být Švýcarsko. Tady se píše: Švýcarská inspirace boje s virem. Ne, my nechceme být v tuto chvíli Švýcarsko, protože oni říkají: My v tuto chvíli testování vzdáváme. Přednost mají staří a nemocní. To my určitě nechceme. Švýcarsko říká: Všechny nad 65 let budeme testovat, lidi, kteří mají příznaky. My chceme testovat všechny, děláme pro to maximum, protože podle našich lékařů i mladí lidé mohou mít zdravotní problémy při napadení virem.
Takže v tomto směru, myslím, že víme, kam směřujeme, víme, co děláme, a myslím si, že to děláme rychle. Uvidíme, vyhodnotíme víkend. Budeme se snažit lidem odpovídat, jsme on-line a znovu prosíme o solidaritu a pochopení.
Ne, nemáme v plánu, skutečně nemůžeme čekat na Evropu. Ta videokonference nějak proběhla, já to ani nechci komentovat. My víme, co děláme.
Bary jsou jednoznačně zavřené. Restaurace jenom take away. To znamená, že nikdo nemůže jít dovnitř, pokud ta restaurace si ve dveřích u vchodu udělá pult a tam bude prodávat něco, to je tady jasně řečeno.
My samozřejmě máme nějaké matematické modely, které analyzujeme a porovnáváme je s tím stavem večer, a na základě těchto čísel jsme se rozhodli společně tady s panem místopředsedou a dalšími kolegy a taky i na základě konzultací s polským premiérem a slovenským premiérem, se kterými jsme mluvili. My si vyměňujeme informace, některé členské státy se ptají, jestli jsme úplně koordinovaní. No nejsme. Ale selským rozumem docházíme k tomu, že musíme udělat ta opatření. Protože když se podíváme na čísla Itálie nebo Španělska nebo Německa a Francie, tak je jasné, že ten vir nemají pod kontrolou, nemůžou mít pod kontrolo.
My máme problém hlavně s lidmi, kteří přišli z Itálie. Poláci mají problém s lidmi, kteří přišli z Německa. Takže my jsme operativně reagovali, protože jsme přesně věděli, že pokud necháme obchodní centra otevřená, tak tam přijde strašně moc lidí.
Původně jsme uvažovali, že uděláme vládu v osm, potom jsme říkali: Ne v šest, musíme to oznámit. Takže tady probíhá komunikace, pan místopředseda vlády byl na svém krizovém štábu na Ministerstvu vnitra, já jsem byl na krizovém štábu Ministerstva zdravotnictví. Takže tak jsme se rozhodli večer a vláda zasedla a rozhodla a myslím, že jsme rozhodli dobře.
V žádném případě nebudeme omezovat. V žádném případě. My jasně říkáme, že potřebujeme, aby lidi chodili do práce. Pokud budou přes víkend radši doma, tak to bude fajn, ale musí chodit do práce. Samozřejmě plno je lidí, kteří jsou zaměstnáni i přes víkend. Takže v žádném případě neuvažujeme, ani jsme nauvažovali, a podle mého názoru to nemůže nastat. Samozřejmě můžeme v nějaké situaci trošku to regulovat, ale určitě nikdy nerozhodneme, abychom zastavili městskou hromadnou a vnitrostátní dopravu.
Ursulu von der Leyen jsem komentoval. My jsme měli videokonferenci, všichni premiéři a prezidenti Evropy. Jediné, co nám řekla Evropa, je, že máme poslat nějaké, že to budou koordinovat, ty zdravotní pomůcky. Tak ten dopis jsem hned napsal.
Ale to přece není o penězích dnes! Pokud Evropská centrální banka – my nepotřebujeme peníze! A jednoduše, ten vir neodstraníme penězi. Ano, Itálie má ekonomické problémy, tak tam to řeší. Ale my potřebujeme zabránit tomu šíření a na to potřebujeme dělat tato opatření. Takže já tuhle kritiku odmítám. A myslím, že se všichni inspirují podle toho.
My jsme byli první, kdo jsme zastavili lety. První jsme dali naše lidi z Itálie do karantény. První jsme začali kontrolovat. Ano, ostatní taky postupují. Teď už jsme ve fázi, kdy zkrátka každá ta země dělá opatření, a de facto nějaká kritika není na místě.
Mám tu dotaz, jestli funguje Rohlík a Košík. Fungují. Mohou fungovat. Samozřejmě, pokud je někdo v karanténě, tak by to měl doručovatelům říct a nechat to před dveřmi a jít pryč, aby tam nedošlo k tomu styku. Takže ano, tyhle firmy fungují.
Včera jsme byli v Tescu. Tam připravují balíček pro důchodce, pro seniory, balíček trvanlivých potravin. Tesco to bude také dodávat, přemýšlíme o tom, že oni zapojí skauty, Červený kříž. Ano, budeme muset hlavně pomáhat starším lidem a samozřejmě řešíme domovy seniorů, takže řešíme všechno najednou.
Kapacita v Praze, teď se na to dívám, je asi 120 vzorků, ale my to samozřejmě budeme aktualizovat, takže v průběhu dne to ještě upřesníme. Takže dejte nám trošku času, abychom mohli sdělit lide tuto konkrétní informaci.
51 000 to bylo. Rozvezla to armáda, asi 12 dodávek a já teď nemám u sebe ten rozpis. Šlo to na nemocnice a záchranky, ale teď neumím říct. Samozřejmě bylo to podle stavu zásob těch nemocnic a podle požadavků, takže předpokládám, že Ministerstvo zdravotnictví to komunikovalo. Já jsem si prověřoval Prahu, takže já ten seznam tady nemám.    